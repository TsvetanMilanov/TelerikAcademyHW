# Structural design patterns

## Decorator Pattern:
Този шаблон за дизайн се използва, когато трябва да се добави нова функционалност към даден обект и ако добавянето на тази функционалност чрез наследяване би довела до създаването на много класове, който трудно се поддържат. За да се използва този шаблон е нужен обект, който да се декорира с декоратори. Декораторите съдържат инстанция на обекта, когото ще декорират (добавят / разширят функционалността му). Тези декоратори могат да се използват с други декоратори и да се "трупат" функционалности тъй като декораторите наследяват базовия клас на обекта, когото декорират.

Използването на този шаблон води до по-лесно добавяне на нова функционалност - добавя се нов декоратор, който може директно да се използва с други декоратори и не се налага да се променя изградената функционалност. Също така промяната на декоратор става на едно място, а не се налага да се променят много други класове.

## Composite Pattern:
Този шаблон за дизайн се използва, когато е нужно да се създаде дървовидна йерархична структура на класовете в дадено приложение. Това позволява всички обекти да се използват като един. Този шаблон се създава, така че когато се използва един обект той да използва всички по същия начин всички обекти, които са под него в йерархията.

## Bridge Pattern:
Този шаблон за дизайн има за цел да се раздели абстракцията от имплементацията. Това означава, че цялата имплементация на дадена функционалност може да се раздели на две части, като едната използва другата. По този начин двете части могат да се променят независимо една от друга. Също така използването на този шаблон води до ясно дефиниране на целта на всеки обект и тя остава една единствена.
# Behavioral design patterns

## Mediator Pattern:
Този шаблон за дизайн се използва, когато много обекти трябва да се работят заедно, но това тяхно взаимодействие би довело до значително увеличаване на зависимостите на всеки обект. За да се избегне това се създава един обект, чиято работа е да се грижи за комуникацията между всички останали класове. По този начин се постига връзка от тип едно към много вместо много към много. Този шаблон за дизайн улеснява добавянето на нови обекти, тъй като не се налага да се минава през всички останали обекти за да се добави новата връзка.

## Observer Pattern:
Този шаблон за дизайн се използва, когато трябва множество от обекти да следи за промяна в състоянието на даден обект и да използва тази промяна за собствени цели. За да се изпълни това в обекта, който се променя се създава колекция от обектите, които го следят и когато е нужно този обект изпраща известие до тези обекти и след като те получат известието започват да обработват получената информация по нужния за тях начин. В .NET този шаблон за дизайн е вграден и може да се използва без да се създават допълнителни обекти с колекции и методи за известия.

## Visitor Pattern:
Този шаблон за дизайн се използва, когато трябва да се изпълнят операции върху структурата на даден обект за да се добави нова функционалност без да се налага да се променя оригиналният обект. Използването на този шаблон за дизайн прави много лесно добавянето на нови функционалности само чрез добавянето на нови посетители.  За да се използва трябва докато се създава дизайнът на обекта да се предвиди начин за получаване на посетители и да се дефинира информацията, която този посетител ще получи и след това ще използва. След това всеки посетител може да прави различни неща с получената информация и така да добавя нова функционалност.

## Memento Pattern:
Този шаблон за дизайн се използва, когато трябва да се запази състоянието на даден обект и след време ако е необходимо да се възстанови. Когато се използва този шаблон за дизайн може да се пази информацията за обекта, а също така може да се запазват и стъпките, които са довели до даденото състояние на обекта и след това тези стъпки да се използват чрез undo/redo команди.